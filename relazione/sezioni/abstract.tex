\section{Abstract}

Il progetto sviluppato si propone di implementare un sito internet che illustri le attività, la storia e le arti praticate della Scuola delle 9 Armonie Conselve, nella quale lo studente, e membro del gruppo di sviluppo di questo progetto, Simone Magagna svolge l'attività di istruttore. \\
La scuola pratica due distinte ma complementari arti marziali di origine cinese e tibetana: T'ai Chi Chuan e Kung Fu. Per ognuna delle sedi (di Conselve e di Ponte San Nicolò) vengono tenuti diversi corsi sullo studio di queste arti.\\
Il sito ha principalmente uno scopo informativo, riportando tutte le informazioni riguardanti la scuola, perciò non vi sarà alcuna interazione con l'utente, che potrà così solo visualizzare le pagine e leggerne le informazioni riportate. L'interazione avverrà comunque con un utente amministratore, il quale avrà la possibilità di inserire le news nell'home page e nuove foto in maniera dinamica, accendendo da una apposita pagina per lui creata: “Area riservata”.\\
Il sito è stato sviluppato con l'intenzione di essere poi pubblicato in internet, dunque si è data molta importanza alla sua presentazione grafica e alla sua usabilità, rispettando comunque gli standard W3C, la separazione tra struttura, presentazione, comportamento e le regole di accessibilità richieste.

\section{Utenti destinatari}

Il sito è destinato a tutti gli utenti che vogliono iniziare a frequentare uno dei corsi offerti dalla Scuola delle 9 Armonie Conselve, ma anche per coloro che ricercano solo informazioni sulle arti marziali cinesi e tibetane del T'ai C'hi Chuan e del Kung Fu.\\
All'interno del footer vi sono oltretutto i link alle pagine della scuola sui principali social network, pagine che terranno aggiornati gli utenti sulle attività svolte mensilmente dalla scuola.
